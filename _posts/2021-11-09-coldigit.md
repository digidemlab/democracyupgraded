---
date: 2021-11-09 10:38:35 +0100
title: COLDIGIT - Collective Intelligence through Digital Tools
featured: true
logotype: '/uploads/logo-helsinki.svg'
image: /uploads/coldigit_banner.jpg
ingress-text: Internationell studie i hur digital demokrati kan användas för att skapa kollektiv intelligens.
excerpt: Internationell studie i hur digital demokrati kan användas för att skapa kollektiv intelligens.
partners:
- University of Helsinki (Finland)
- City of Helsinki (Finland)
- Nesta (UK)
- Sintef (Norway)
- City of Trondheim (Norway)
- Chalmers University of Technology (Sweden)
- Digidem Lab (Sweden)
- Bostadsbolaget, Gothenburg (Sweden)
funding: Nordforsk
year: 2021-2023
links:
  - title: COLDIGIT Blog
    url: https://blogs.helsinki.fi/collective-intelligence-through-digital-tools-coldigit/
ref: coldigit
lang: sv

---

Under tre års tid fördjupas förståelsen för deltagande demokrati, genom att konsortiet i detalj studerar olika praktiker och metoder i Göteborg, Helsingfors och i Trondheim. En rapport har nu publicerats av den brittiska innovationsmyndigheten Nesta som visar på ett ramverk för att lyckas med demokratisk innovation i offentliga organisationer.

Utöver Democracy Upgraded och Nesta ingår även Göteborgs Universitet, Helsingfors Universitet samt det norska forskningsinstitutet Sintef i konsortiet. Studier har gjorts kring hur digital demokrati kan användas för att skapa kollektiv intelligens och hur det kan bidra till att lösa samhällsproblem. Detta med syfte att generera ny kunskap om innovativa digitala verktyg och tillvägagångssätt, för att förstå hur de kan stödja styrning av komplexa samhällsprocesser och bidra till lokalt beslutsfattande med och för medborgare i Norden.
Hinder och framgångsfaktorer

Med utgångspunkt i samarbetet har Nesta nu publicerat en [otroligt läsvärd rapport](https://media.nesta.org.uk/documents/Democratic_innovation_and_digital_participation.pdf). Rapporten redogör på ett systematiskt sätt kring typiska utmaningar och framgångsfaktorer som kan uppstå när offentliga organisationer tar sig an demokratiska innovationer och deltagande demokrati. Rapporten presenterar ett ramverk för hur offentliga organisationer kan lyckas med demokratisk innovation. Ramverket baseras på tre områden:

* Leverera demokratiska innovationer, och ge boende, medborgare eller medlemmar möjlighet att träna sig i deltagande, samtidigt som organisationen tränar sig i deltagande processer
* Expandera demokratiska innovationer, så att fler som berörs av den aktuella frågan har och tar möjligheten att delta i en demokratisk process.
* Inkorporera de demokratiska innovationerna i styrningslogiken. Detta för att stärka transparens och tillit i takt med att fler områden blir föremål för demokratisk innovation

Democracy Upgraded har genom boendebudgetar i Biskopsgården och Hammarkullen påvisat styrkan i kollektiv intelligens och demokratiska innovationer, där hyresgäster fått bestämma över en viss andel av en budget och vad pengarna skall användas till för att utveckla bostadsområdet. Boendebudgetar är ett gott exempel på att de som är direkt berörda av en fråga, är de som är experterna och i sin tur bör vara med i beslutsfattanden. Arbetet gav viktiga insikter för forskningsprojektet när det gäller medborgarinflytande och förtroendeskapande mellan offentliga organisationer och medborgare.
